{
  "category": [
    "Hard-PC.pl",
    "Podzespoły komputerowe",
    "Chłodzenie",
    "Wentylatory 120mm"
  ],
  "id": "14134",
  "code": "EY4A002",
  "name": "Wentylator ENDORFY Fluctus 120mm PWM ARGB",
  "price": 64.9,
  "description": "OPIS <p>Kojarzysz to uczucie, kiedy wchodzisz do klimatyzowanego pokoju po godzinnym spacerze w pełnym słońcu? Tak poczuje się Twój komputer (bądźmy otwarci na takie rzeczy), kiedy zamontujesz w nim wentylator Endorfy Fluctus 120 PWM ARGB.</p><p>Endorfy Fluctus 120 PWM ARGB jest mały, ale w niczym nie ustępuje większej konkurencji (zwłaszcza, że podświetlenie ARGB robi z niego prawdziwą gwiazdę wieczoru). 12 cm wysokości spokojnie wystarcza, żeby ochłodził procesor – ogarnia swoją pracę nawet na gęsto użebrowanej chłodnicy systemów chłodzenia cieczą i w obudowie wyposażonej w filtry przeciwkurzowe. Do tego łatwo zamontujesz go nawet, jeśli to Twoja pierwsza poważna akcja montażowa. Oczywiście, mamy na myśli sprzęt IT – remont mieszkania się nie liczy ;)</p><h2>Do wyciszenia!</h2><p>Fluctus 120 PWM ARGB to sprzęt tak cichy, że podczas pracy usłyszysz tylko... swoją pracę ;)</p><p>Mówimy poważnie! Mamy za sobą godziny renderowania grafik 3D, kodowania wideo i przerwę na długaśny raid z ekipą z gildii – wszystko to bez monotonnego szuruburu w tle. Byłoby jeszcze ciszej, ale musielibyśmy wyłączyć komunikator ;)</p><p>To zasługa łopatek z falistymi krawędziami, które zmniejszają słyszalność irytującego szumu (optymalizacja psychoakustyczna wentylatorów Fluctus oczekuje na opatentowanie). Mamy teorię, że gdyby odpowiednio je powiększyć, to na świecie rozpętałaby się kolejna epoka lodowcowa – wzorowo radzą sobie z obniżaniem temperatury.</p><h2>Raz, dwa, trzy... Baba Jaga patrzy!</h2><p>Kojarzysz grę, w której na hasło „Baba Jaga patrzy” trzeba stanąć bez ruchu?</p><p>Fluctus 120 PWM ARGB działa na podobnych zasadach – z tą różnicą, że on zatrzymuje się przy niskim poziomie sygnału sterującego (tak zwany opcjonalny tryb półpasywny). Dołączyliśmy do niego rozdzielacz PWM, więc możesz na luzie podłączyć do niego drugi wentylator i sterować ich prędkością obrotową.</p><h2>Gumki antywibracyjne</h2><p>Kiedy spędzasz przy komputerze każdą wolną chwilę to wiesz, że wymagające operacje potrafią zamienić obudowę w pudło z funkcją masażu. Takie lekkie wibracje mogą nieźle wyprowadzić z równowagi – zwłaszcza, kiedy siedzisz przed monitorem kolejną godzinę z rzędu i potrzebujesz pełnego skupienia. Właśnie dlatego w ramce Fluctusa wbudowaliśmy gumki antywibracyjne, które izolują wentylator w każdej osi. To rozwiązanie zapobiega przenoszeniu wibracji na obudowę, dzięki czemu sprzęt pracuje ciszej, a Ty możesz skupić się na tym, co najważniejsze.</p><h2>Stay alpha RGB, baby</h2><p>Jeśli lubisz sprzęt, który przykuwa uwagę i kosmicznie wygląda na biurku to polubisz Fluctus 120 PWM ARGB. Kolorowe podświetlenie jest spoko opcją, kiedy lubisz po ciemku posiedzieć przy komputerze albo chcesz, żeby Twoje centrum zarządzania światem podniosło ciśnienie zazdrosnym kumplom. Z ARGB dopasujesz wygląd wentylatora do swojego centrum zarządzania światem. Podświetlenie jest kompatybilne z popularnymi płytami głównymi i kontrolerami ARGB (w tym również z produktami Endorfy), więc bez problemu ustawisz je na swoim Fluctusie.</p><p>Wentylator z ARGB działa tak dobrze, jak jego brat w wersji bez podświetlenia. Mają taką samą konstrukcję, bo nie chcemy poświęcać wydajności dla fajnego wyglądu.</p><h2>Z przedłużaczem</h2><p>Fluctus 120 PWM ARGB to sprzęt, który zamontujesz w kilka minut – nawet, jeśli po raz pierwszy składasz komputer. Razem z wentylatorem dajemy Ci dodatkowy przedłużacz, z którym łatwo poprowadzisz przewód nawet w dużej obudowie. Do tego dorzuciliśmy instrukcję, która krok po kroku przeprowadzi Cię przez cały proces. Bez przedłużania ;)</p><h2>6 lat gwarancji</h2><p>Jesteśmy przekonani co do jakości sprzętu z logo Endorfy – zwłaszcza, że Fluctus 120 PWM ARGB śmiga na wytrzymałym łożysku FDB. Właśnie dlatego dajemy Ci długą, 6-letnią gwarancję (chociaż pewnie i tak z niej nie skorzystasz).</p><article id=\"section-specyfication\" itemprop=\"description\"><h2>Cechy produktu:</h2><ul class=\"attribs\"><!-- ATRYBUTY --><li>Podświetlenie ARGB</li><li>Wysoka wydajność</li><li>Poprawiona akustyka</li><li>Rozszerzony zakres prędkości wentylatora</li><li>Ulepszone łożysko FDB</li><li>Sterowanie PWM z automatycznym zatrzymaniem wentylatora</li><li>Podkładki antywibracyjne</li><li>Rozdzielacz sygnału PWM i 40 cm przedłużacz</li></ul><h2>Dane techniczne</h2><ul class=\"list-specification\"><!-- ATRYBUTY --><li><p>Rodzaj produktu</p><p>wentylator PC</p></li><li><p>Wymiary wentylatora</p><p>120×120×25 mm</p></li><li><p>Łożyska wentylatora</p><p>FDB</p></li><li><p>Prędkość wentylatora</p><p>250 (±100) – 1800 (±10%) obr./min.</p></li><li><p>Sterowanie (prędkość)</p><p>PWM</p></li><li><p>Złącze zasilania (wentylator)</p><p>4-pin (męskie i żeńskie)</p></li><li><p>Napięcie (wentylator)</p><p>12 V</p></li><li><p>Natężenie prądu (wentylator, szczytowe)</p><p>0.30 A</p></li><li><p>Sterowanie (LED)</p><p>ARGB</p></li><li><p>Złącze (LED)</p><p>3-pin (męskie i żeńskie)</p></li><li><p>Napięcie (LED)</p><p>5 V</p></li><li><p>Natężenie prądu (LED, szczytowe)</p><p>0.30 A</p></li><li><p>Żywotność</p><p>100 000 h</p></li></ul></article>",
  "security_data": "<h2>Bezpieczeństwo</h2><ul class=\"list-specification\"><li><p>Producent</p><p>ENDORFY</p></li><li><p>Dane producenta</p><p>COOLING sp. z o.o., ul. Sokołowska 24, 05-806 Sokołów, kontakt@cooling.pl</p></li><li><p>Instrukcja bezpieczeństwa</p><p>Pobierz <a href=\"dok/instrukcja_bezpieczenstwa.pdf\">tutaj</a></p></li></ul>",
  "manufacturer_img": "galerie/producenci/endorfy.jpg",
  "images": [
    "galerie/w/wentylator-endorfy-fluctus-12_50898.webp",
    "galerie/w/wentylator-endorfy-fluctus-12_50899.webp",
    "galerie/w/wentylator-endorfy-fluctus-12_50900.webp",
    "galerie/w/wentylator-endorfy-fluctus-12_50901.webp",
    "galerie/w/wentylator-endorfy-fluctus-12_50902.webp",
    "galerie/w/wentylator-endorfy-fluctus-12_50903.webp",
    "galerie/w/wentylator-endorfy-fluctus-12_50904.webp",
    "galerie/w/wentylator-endorfy-fluctus-12_50905.webp",
    "galerie/w/wentylator-endorfy-fluctus-12_50906.webp",
    "galerie/w/wentylator-endorfy-fluctus-12_50907.webp",
    "galerie/w/wentylator-endorfy-fluctus-12_50908.webp",
    "galerie/w/wentylator-endorfy-fluctus-12_50909.webp",
    "galerie/w/wentylator-endorfy-fluctus-12_50910.webp",
    "galerie/w/wentylator-endorfy-fluctus-12_50911.webp",
    "galerie/w/wentylator-endorfy-fluctus-12_50912.webp",
    "galerie/w/wentylator-endorfy-fluctus-12_50913.webp",
    "galerie/w/wentylator-endorfy-fluctus-12_50914.webp",
    "galerie/w/wentylator-endorfy-fluctus-12_50898.webp",
    "galerie/w/wentylator-endorfy-fluctus-12_50899.webp",
    "galerie/w/wentylator-endorfy-fluctus-12_50900.webp",
    "galerie/w/wentylator-endorfy-fluctus-12_50901.webp",
    "galerie/w/wentylator-endorfy-fluctus-12_50902.webp",
    "galerie/w/wentylator-endorfy-fluctus-12_50903.webp",
    "galerie/w/wentylator-endorfy-fluctus-12_50904.webp",
    "galerie/w/wentylator-endorfy-fluctus-12_50905.webp",
    "galerie/w/wentylator-endorfy-fluctus-12_50906.webp",
    "galerie/w/wentylator-endorfy-fluctus-12_50907.webp",
    "galerie/w/wentylator-endorfy-fluctus-12_50908.webp",
    "galerie/w/wentylator-endorfy-fluctus-12_50909.webp",
    "galerie/w/wentylator-endorfy-fluctus-12_50910.webp",
    "galerie/w/wentylator-endorfy-fluctus-12_50911.webp",
    "galerie/w/wentylator-endorfy-fluctus-12_50912.webp",
    "galerie/w/wentylator-endorfy-fluctus-12_50913.webp",
    "galerie/w/wentylator-endorfy-fluctus-12_50914.webp"
  ],
  "manufacturer": "ENDORFY"
}