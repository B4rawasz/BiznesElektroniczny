{
  "category": [
    "Hard-PC.pl",
    "Strefa Gracza",
    "Myszki",
    "Myszki bezprzewodowe"
  ],
  "id": "14216",
  "code": "EY6A010",
  "name": "Mysz ENDORFY LIX Onyx White Wireless PMW3335",
  "price": 221.9,
  "description": "<p>Biała myszka ENDORFY LIX Onyx White Wireless to bezprzewodowa błyskawica na Twoim biurku– zwłaszcza, kiedy śmiga na ślizgaczach PTFE z włączonym podświetleniem ARGB. Napędza ją ultraczuły sensor PixArt PAW3335 o czułości 16 000 DPI. Z jego wsparciem najmniejszy ruch myszki zamienia się w szeroki manewr na ekranie, więc nie musisz martwić się, że w kluczowym momencie spadniesz z podkładki. Sensor zarejestruje Twoje ruchy nawet wtedy, kiedy będziesz śmigać z prędkością sprintera.</p><p>Do tego dajemy Ci mikroprzełączniki Kailh GM 4.0. To żywotne bestie, które przetrwają nawet 60 mln kliknięć. Na jakiś czas wystarczą– nawet, jeśli spędzasz całe dnie przy komputerze.</p><h2>Zjawiskowa obudowa</h2><p>Jeśli ktoś powie Ci, że myszka jest tylko od klikania, to pokaż mu LIX Onyx White Wireless. Jasna obudowa w kształcie plastra miodu kojarzy się nam z białą odmianą onyksu. Ten cenny minerał jest piekielnie wytrzymały i wygląda tak, że można się w nim zakochać. Zupełnie jak LIX Onyx White Wireless– z tym, że nasza myszka jest lżejsza. Dużo lżejsza.</p><h2>Czuły sensor dla szybkich ruchów</h2><p>Kiedy bawisz się i pracujesz na pełnych obrotach, potrzebujesz sprzętu, który dorówna Ci szybkością. Taki właśnie jest LIX Onyx White Wireless– na każdy Twój ruch odpowiada ultraszybko i ultraprecyzyjnie. Zupełnie tak, jakby miał w środku wbudowany dodatkowy silnik.</p><p>Przy okazji– pytaliśmy o to naszych projektantów, ale żaden nie chciał potwierdzić.</p><p>Wysoka czułość myszki to zasługa sprawdzonego sensora PixArt PAW3335. Jest precyzyjny (pracuje z czułością do 16 000 DPI) i zapewnia niezmienne położenie kursora nawet wtedy, kiedy dotarcie na skraj podkładki zmusi Cię, by podnieść na chwilę myszkę (LOD między 1 mm a 2 mm). Wyobraź sobie, jakie możesz mieć dzięki temu osiągi!</p><h2>Lekko, lżej, LIX</h2><p>Kiedy całe dnie spędzasz przy komputerze, to wiesz, że ciepełko pod palcami po kilku godzinach klikania nie jest zasługą ogrzewania. I nie jest niczym przyjemnym (no chyba, że pracujesz w zaspie i potrzebujesz się dogrzać). Właśnie dlatego poświęciliśmy kawał czasu, żeby zadbać o odpowiednią wentylację LIX-a. W efekcie zaprojektowaliśmy myszkę, która wygląda jak plaster miodu i waży tylko 69 g.</p><p>Przewiewna obudowa zapewnia cyrkulację powietrza i chłodzi zapracowaną dłoń. Dodatkowo wyposażyliśmy ją w wyprofilowane ślizgacze PTFE o bardzo niskim współczynniku tarcia. To właśnie one stoją za łatwym sterowaniem i zwiększają Twoje szanse na celne manewry.</p><h2>„Klik” i już</h2><p>LIX Onyx White Wireless wygląda jak uroczy plasterek białego miodu. Ale prawda jest taka, że ten (nomen omen) słodziak chowa w sobie twardziela nie do zajechania. Takiego, który bez zbędnych pytań zrobi wszystko, o co poprosisz– i to szybciej, niż powiesz: „Poproszę”.</p><p>To wszystko dzięki mikroprzełącznikom Kailh GM 4.0. Niektórzy uważają, że to jedne z szybszych switchy na rynku, bo przetwarzają każdy „klik” w ułamku sekundy. Do tego są też wytrzymałe– ich żywotność szacowana jest na 60 mln kliknięć.</p><h2>Krótszy o głowę przewód</h2><p>LIX Onyx White Wireless jest sprzętem uwolnionym ze smyczy od przewodów. Po prostu kładziesz go na biurku, podłączasz do komputera przez odbiornik USB i możesz śmigać. Tak, jak lubisz najbardziej. Po prostu siadasz i robisz swoje– LIX Onyx White Wireless łączy się z komputerem poprzez bezprzewodowy odbiornik USB. Myszka korzysta z technologii W-Fi, więc pracuje stabilnie i bez opóźnień.</p><h2>Długie granie, szybkie ładowanie</h2><p>LIX Onyx White Wireless to myszka, którą trudno zmęczyć. Jej wnętrze kryje solidny akumulator, który widocznie wydłuża czas działania, zwiększając Twoje szanse na zebranie dropa po długiej walce z bossem. A kiedy poziom energii spadnie, LIX Onyx White Wireless zaalarmuje Cię migającym na czerwono podświetleniem rolki — wtedy wystarczy ujarzmić go na czas ładowania ultramiękkim przewodem ze złączem USB typu C, który dołączyliśmy w zestawie.</p><h2>Zaufaj intuicji oprogramowaniu</h2><p>Dzięki dedykowanemu oprogramowaniu masz pełną władzę nad LIX-em. Z jego wsparciem dopasujesz wszystkie parametry do swoich preferencji– między innymi ustawisz czułość myszki, zmienisz LOD i pobawisz się podświetleniem ARGB.</p><article id=\"section-specyfication\" itemprop=\"description\"><h2>Cechy:</h2><ul class=\"list-specification\"><li>Podświetlenie RGB z 16,8 milionami kolorów</li><li>Ultralekki design (69 g)</li><li>Sensor PixArt PAW3335</li><li>Maksymalne DPI 16 000</li><li>Przełączniki mechaniczne Kailh GM 4.0 (60 milionów kliknięć)</li><li>6 programowalnych przycisków</li><li>Przewód „paracord”</li><li>Ślizgacze PTFE</li></ul><h2>Dane techniczne:</h2><ul class=\"list-specification\"><li><p>Rodzaj produktu</p><p>mysz</p></li><li><p>Typ myszy</p><p>bezprzewodowa</p></li><li><p>Kolor</p><p>białe</p></li><li><p>Wymiary</p><p>126×65,7×38,5 mm</p></li><li><p>Sensor</p><p>PixArt PAW3335</p></li><li><p>Typ sensora</p><p>optyczny</p></li><li><p>Maksymalna szybkość śledzenia</p><p>10,16 m/s</p></li><li><p>Maksymalna czułość</p><p>16 000 DPI</p></li><li><p>Standardowe profile DPI</p><p>400, 800, 1000, 1500, 2000, 3000</p></li><li><p>Mikroprzełączniki</p><p>Kailh GM 4.0</p></li><li><p>Żywotność mikroprzełączników</p><p>60 milionów kliknięć</p></li><li><p>Łączność</p><p>Bezprzewodowa 2,4 GHz, USB typu C, długość przewodu: 1,6 m</p></li><li><p>Maksymalna częstotliwość próbkowania</p><p>1000 Hz</p></li><li><p>Rodzaj podświetlenia</p><p>ARGB</p></li><li><p>Ślizgacze</p><p>PTFE</p></li><li><p>Kompatybilność</p><p>Windows, macOS, Linux</p></li><li><p>Oprogramowanie</p><p>tak (opcjonalne)</p></li><li><p>Kompatybilność oprogramowania</p><p>Windows 10</p></li></ul></article>",
  "security_data": "<h2>Bezpieczeństwo</h2><ul class=\"list-specification\"><li><p>Producent</p><p>ENDORFY</p></li><li><p>Dane producenta</p><p>COOLING sp. z o.o., ul. Sokołowska 24, 05-806 Sokołów, kontakt@cooling.pl</p></li><li><p>Instrukcja bezpieczeństwa</p><p>Pobierz <a href=\"dok/instrukcja_bezpieczenstwa.pdf\">tutaj</a></p></li></ul>",
  "manufacturer_img": "galerie/producenci/endorfy.jpg",
  "images": [
    "galerie/m/mysz-endorfy-lix-onyx-white-w_74325.webp",
    "galerie/m/mysz-endorfy-lix-onyx-white-w_74326.webp",
    "galerie/m/mysz-endorfy-lix-onyx-white-w_74327.webp",
    "galerie/m/mysz-endorfy-lix-onyx-white-w_74328.webp",
    "galerie/m/mysz-endorfy-lix-onyx-white-w_74329.webp",
    "galerie/m/mysz-endorfy-lix-onyx-white-w_74330.webp",
    "galerie/m/mysz-endorfy-lix-onyx-white-w_74331.webp",
    "galerie/m/mysz-endorfy-lix-onyx-white-w_74332.webp",
    "galerie/m/mysz-endorfy-lix-onyx-white-w_74333.webp",
    "galerie/m/mysz-endorfy-lix-onyx-white-w_74334.webp",
    "galerie/m/mysz-endorfy-lix-onyx-white-w_74335.webp",
    "galerie/m/mysz-endorfy-lix-onyx-white-w_74336.webp",
    "galerie/m/mysz-endorfy-lix-onyx-white-w_74337.webp",
    "galerie/m/mysz-endorfy-lix-onyx-white-w_74338.webp",
    "galerie/m/mysz-endorfy-lix-onyx-white-w_74339.webp",
    "galerie/m/mysz-endorfy-lix-onyx-white-w_74340.webp",
    "galerie/m/mysz-endorfy-lix-onyx-white-w_74341.webp",
    "galerie/m/mysz-endorfy-lix-onyx-white-w_74342.webp",
    "galerie/m/mysz-endorfy-lix-onyx-white-w_74343.webp",
    "galerie/m/mysz-endorfy-lix-onyx-white-w_74344.webp",
    "galerie/m/mysz-endorfy-lix-onyx-white-w_74325.webp",
    "galerie/m/mysz-endorfy-lix-onyx-white-w_74326.webp",
    "galerie/m/mysz-endorfy-lix-onyx-white-w_74327.webp",
    "galerie/m/mysz-endorfy-lix-onyx-white-w_74328.webp",
    "galerie/m/mysz-endorfy-lix-onyx-white-w_74329.webp",
    "galerie/m/mysz-endorfy-lix-onyx-white-w_74330.webp",
    "galerie/m/mysz-endorfy-lix-onyx-white-w_74331.webp",
    "galerie/m/mysz-endorfy-lix-onyx-white-w_74332.webp",
    "galerie/m/mysz-endorfy-lix-onyx-white-w_74333.webp",
    "galerie/m/mysz-endorfy-lix-onyx-white-w_74334.webp",
    "galerie/m/mysz-endorfy-lix-onyx-white-w_74335.webp",
    "galerie/m/mysz-endorfy-lix-onyx-white-w_74336.webp",
    "galerie/m/mysz-endorfy-lix-onyx-white-w_74337.webp",
    "galerie/m/mysz-endorfy-lix-onyx-white-w_74338.webp",
    "galerie/m/mysz-endorfy-lix-onyx-white-w_74339.webp",
    "galerie/m/mysz-endorfy-lix-onyx-white-w_74340.webp",
    "galerie/m/mysz-endorfy-lix-onyx-white-w_74341.webp",
    "galerie/m/mysz-endorfy-lix-onyx-white-w_74342.webp",
    "galerie/m/mysz-endorfy-lix-onyx-white-w_74343.webp",
    "galerie/m/mysz-endorfy-lix-onyx-white-w_74344.webp"
  ],
  "manufacturer": "ENDORFY"
}