{
  "category": [
    "Hard-PC.pl",
    "Strefa Gracza",
    "Myszki",
    "Myszki bezprzewodowe"
  ],
  "id": "14217",
  "code": "EY6A008",
  "name": "Mysz ENDORFY LIX Wireless PMW3335",
  "price": 221.9,
  "description": "<p>ENDORFY LIX Wireless waży tyle co nic, a daje mnóstwo możliwości. Masz pod ręką tylko 69 g na ślizgaczach PTFE, więc szybciej się ruszasz i celujesz dokładnie tam, gdzie wymaga tego rozgrywka. Skróciliśmy myszkę o głow kę kabel, więc śmiga bez żadnych ograniczeń. W końcu możesz powiedzieć: „Sajonara” przewodowi na blacie!</p><p>Wnętrze ENDORFY LIX Wireless też daje radę. Razem z podświetleniem ARGB schowaliśmy w nim sensor PixArt PAW3335, który pracuje z maksymalną czułością 16 000 DPI. Do tego dajemy Ci mikroprzełączniki Kailh GM 4.0– z takim ekwipunkiem na luzie przetrwasz każdą potyczkę.</p><h2>Czuły, dokładny i szybki</h2><p>Wirtualna strzelanina, rezerwacja biletów online, zapisy na zajęcia... Od szybkości Twojej myszki zależy więcej niż myślisz. Znamy to uczucie, kiedy nie zdążysz na czas kliknąć „Kup teraz”– do dziś śni się nam to po nocach. Właśnie dlatego zadbaliśmy o to, żeby LIX Wireless w moment odpowiadał na każdą komendę.</p><p>Pilnuje tego sprawdzony sensor PixArt PAW3335. Jest precyzyjny (pracuje z czułością do 16 000 DPI) i zapewnia niezmienne położenie kursora nawet wtedy, kiedy dotarcie na skraj podkładki zmusi Cię, by podnieść na chwilę myszkę (LOD między 1 mm a 2 mm). Wyobraź sobie, jakie możesz mieć dzięki temu osiągi!</p><h2>Lekka jak piórko</h2><p>Każdy technology hero wie, że długa praca z myszką bywa męcząca. Z tego powodu pracowaliśmy nad projektem LIX-a tak długo, aż odchudziliśmy go do sensownej wagi. Po długich godzinach kombinowania nasza myszka ma zaledwie 69 g, a my mamy potężną satysfakcję.</p><p>I do tego kilka pomysłów na nowe produkty. Niska waga LIX-a to zasługa obudowy, która przypomina plaster miodu. W ten sposób zapewnia cyrkulację powietrza i chłodzi zapracowaną dłoń. Dodatkowo wyposażyliśmy ją w wyprofilowane ślizgacze PTFE o bardzo niskim współczynniku tarcia. To właśnie one stoją za łatwym sterowaniem i zwiększają Twoje szanse na celne strzały.</p><h2>60 (!) mln (!!!) kliknięć</h2><p>LIX Wireless wygląda lekko jak modelka w reklamie szamponu. Ale prawda jest taka, że pod jego przewiewną obudową kryje się zawodnik MMA ubrany w komponenty ciężkiego kalibru. I wcale nie chodzi o ich wagę– są od tego, żeby zapewnić Ci pełnię możliwości podczas starcia z przeciwnikiem.</p><p>Pod przyciskami myszki LIX Wireless chowają się mikroprzełączniki Kailh GM 4.0. Niektórzy uważają, że to jedne z szybszych switchy na rynku, bo przetwarzają każdy „klik” w ułamku sekundy. Do tego są też odporne– ich żywotność szacowana jest na 60 mln kliknięć.</p><h2>Krótszy o głowę przewód</h2><p>LIX Wireless jest sprzętem uwolnionym ze smyczy od przewodów. Po prostu kładziesz go na biurku, podłączasz do komputera przez odbiornik USB i możesz śmigać. Tak, jak lubisz najbardziej. Po prostu siadasz i robisz swoje– LIX Wireless łączy się z komputerem poprzez bezprzewodowy odbiornik USB. Myszka korzysta z technologii Wi-Fi, więc pracuje stabilnie i bez opóźnień.</p><h2>Bestia z uroczym podświetleniem ARGB</h2><p>Spójrzmy prawdzie w oczy– obudowa LIX-a aż prosi się o podświetlenie. W wersji ARGB wygląda na biurku po prostu epicko. Zwłaszcza, że możesz do woli eksperymentować z jej kolorami i na przykład dopasować je do ulubionej gry.</p><p>W LIX Wireless podświetlisz logo ENDORFY, rolkę i pasek na tyle obudowy. Przewiewny pancerz uwalnia dodatkowe promienie światła– możesz nadać im własny kolor albo skorzystać z naszej bazy predefiniowanych efektów. ARGB skonfigurujesz w kilka sekund za pomocą dedykowanego oprogramowania.</p><h2>Długie granie, szybkie ładowanie</h2><p>LIX Wireless to myszka, którą trudno zmęczyć. Jego wnętrze kryje solidny akumulator, który widocznie wydłuża czas działania, zwiększając Twoje szanse na zebranie dropa po długiej walce z bossem. A kiedy poziom energii spadnie, LIX Wireless zaalarmuje Cię migającym na czerwono podświetleniem rolki — wtedy wystarczy ujarzmić go na czas ładowania ultramiękkim przewodem ze złączem USB typu C, który dołączyliśmy w zestawie.</p><h2>Zaufaj intuicji oprogramowaniu</h2><p>Dzięki dedykowanemu oprogramowaniu masz pełną władzę nad LIX-em. Z jego wsparciem dopasujesz wszystkie parametry do swoich preferencji– między innymi ustawisz czułość myszki, dostosujesz LOD i pobawisz się podświetleniem ARGB.</p><article id=\"section-specyfication\" itemprop=\"description\"><h2>Cechy:</h2><ul class=\"list-specification\"><li>Podświetlenie RGB z 16,8 milionami kolorów</li><li>Ultralekki design (69 g)</li><li>Sensor PixArt PAW3335</li><li>Maksymalne DPI 16 000</li><li>Przełączniki mechaniczne Kailh GM 4.0 (60 milionów kliknięć)</li><li>6 programowalnych przycisków</li><li>Przewód „paracord” do ładowania</li><li>Ślizgacze PTFE</li></ul><h2>Dane techniczne:</h2><ul class=\"list-specification\"><li><p>Rodzaj produktu</p><p>mysz</p></li><li><p>Typ myszy</p><p>bezprzewodowa</p></li><li><p>Kolor</p><p>czarny</p></li><li><p>Wymiary</p><p>126×65,7×38,5 mm</p></li><li><p>Sensor</p><p>PixArt PAW3335</p></li><li><p>Typ sensora</p><p>optyczny</p></li><li><p>Maksymalna szybkość śledzenia</p><p>10,16 m/s</p></li><li><p>Maksymalna czułość</p><p>16 000 DPI</p></li><li><p>Standardowe profile DPI</p><p>400, 800, 1000, 1500, 2000, 3000</p></li><li><p>Mikroprzełączniki</p><p>Kailh GM 4.0</p></li><li><p>Żywotność mikroprzełączników</p><p>60 milionów kliknięć</p></li><li><p>Łączność</p><p>Bezprzewodowa 2,4 GHz, USB typu C, długość przewodu: 1,6 m</p></li><li><p>Maksymalna częstotliwość próbkowania</p><p>1000 Hz</p></li><li><p>Rodzaj podświetlenia</p><p>ARGB</p></li><li><p>Ślizgacze</p><p>PTFE</p></li><li><p>Kompatybilność</p><p>Windows, macOS, Linux</p></li><li><p>Oprogramowanie</p><p>tak (opcjonalne)</p></li><li><p>Kompatybilność oprogramowania</p><p>Windows 10</p></li></ul></article>",
  "security_data": "<h2>Bezpieczeństwo</h2><ul class=\"list-specification\"><li><p>Producent</p><p>ENDORFY</p></li><li><p>Dane producenta</p><p>COOLING sp. z o.o., ul. Sokołowska 24, 05-806 Sokołów, kontakt@cooling.pl</p></li><li><p>Instrukcja bezpieczeństwa</p><p>Pobierz <a href=\"dok/instrukcja_bezpieczenstwa.pdf\">tutaj</a></p></li></ul>",
  "manufacturer_img": "galerie/producenci/endorfy.jpg",
  "images": [
    "galerie/m/mysz-endorfy-lix-wireless-pmw_74305.webp",
    "galerie/m/mysz-endorfy-lix-wireless-pmw_74306.webp",
    "galerie/m/mysz-endorfy-lix-wireless-pmw_74307.webp",
    "galerie/m/mysz-endorfy-lix-wireless-pmw_74308.webp",
    "galerie/m/mysz-endorfy-lix-wireless-pmw_74309.webp",
    "galerie/m/mysz-endorfy-lix-wireless-pmw_74310.webp",
    "galerie/m/mysz-endorfy-lix-wireless-pmw_74311.webp",
    "galerie/m/mysz-endorfy-lix-wireless-pmw_74312.webp",
    "galerie/m/mysz-endorfy-lix-wireless-pmw_74313.webp",
    "galerie/m/mysz-endorfy-lix-wireless-pmw_74314.webp",
    "galerie/m/mysz-endorfy-lix-wireless-pmw_74315.webp",
    "galerie/m/mysz-endorfy-lix-wireless-pmw_74316.webp",
    "galerie/m/mysz-endorfy-lix-wireless-pmw_74317.webp",
    "galerie/m/mysz-endorfy-lix-wireless-pmw_74318.webp",
    "galerie/m/mysz-endorfy-lix-wireless-pmw_74319.webp",
    "galerie/m/mysz-endorfy-lix-wireless-pmw_74320.webp",
    "galerie/m/mysz-endorfy-lix-wireless-pmw_74321.webp",
    "galerie/m/mysz-endorfy-lix-wireless-pmw_74322.webp",
    "galerie/m/mysz-endorfy-lix-wireless-pmw_74323.webp",
    "galerie/m/mysz-endorfy-lix-wireless-pmw_74324.webp",
    "galerie/m/mysz-endorfy-lix-wireless-pmw_74305.webp",
    "galerie/m/mysz-endorfy-lix-wireless-pmw_74306.webp",
    "galerie/m/mysz-endorfy-lix-wireless-pmw_74307.webp",
    "galerie/m/mysz-endorfy-lix-wireless-pmw_74308.webp",
    "galerie/m/mysz-endorfy-lix-wireless-pmw_74309.webp",
    "galerie/m/mysz-endorfy-lix-wireless-pmw_74310.webp",
    "galerie/m/mysz-endorfy-lix-wireless-pmw_74311.webp",
    "galerie/m/mysz-endorfy-lix-wireless-pmw_74312.webp",
    "galerie/m/mysz-endorfy-lix-wireless-pmw_74313.webp",
    "galerie/m/mysz-endorfy-lix-wireless-pmw_74314.webp",
    "galerie/m/mysz-endorfy-lix-wireless-pmw_74315.webp",
    "galerie/m/mysz-endorfy-lix-wireless-pmw_74316.webp",
    "galerie/m/mysz-endorfy-lix-wireless-pmw_74317.webp",
    "galerie/m/mysz-endorfy-lix-wireless-pmw_74318.webp",
    "galerie/m/mysz-endorfy-lix-wireless-pmw_74319.webp",
    "galerie/m/mysz-endorfy-lix-wireless-pmw_74320.webp",
    "galerie/m/mysz-endorfy-lix-wireless-pmw_74321.webp",
    "galerie/m/mysz-endorfy-lix-wireless-pmw_74322.webp",
    "galerie/m/mysz-endorfy-lix-wireless-pmw_74323.webp",
    "galerie/m/mysz-endorfy-lix-wireless-pmw_74324.webp"
  ],
  "manufacturer": "ENDORFY"
}