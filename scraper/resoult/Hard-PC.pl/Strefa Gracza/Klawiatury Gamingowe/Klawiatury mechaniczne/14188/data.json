{
    "category": [
        "Hard-PC.pl",
        "Strefa Gracza",
        "Klawiatury Gamingowe",
        "Klawiatury mechaniczne"
    ],
    "id": "14188",
    "code": "EY5A029",
    "name": "Klawiatura ENDORFY Omnis Kailh Brown RGB",
    "price": 337.9,
    "description": "OPIS <p>Omnis Brown to mocna klawiatura, z którą pokonasz wirtualnych przeciwników, wygodnie przygotujesz raport dla szefa i napiszesz kilka stron tekstu na bloga. Zrobisz to wszystko na klawiszach z trwałymi „keycapami” PBT z klimatycznym podświetleniem ARGB. Umieściliśmy je na obudowie z aluminiowym topem i rolką głośności. Pod każdym z nich dajemy Ci przełączniki mechaniczne Kailh Brown. To czułe switche, które delikatnie przeskakują w momencie aktywacji. Możesz więc mieć pewność wciśnięcia klawisza i wykonania akcji – a dzięki magnetycznej podpórce Twoje nadgarstki nie poczują, że robisz to już od dobrych kilku(nastu) godzin.</p><h2>Do pisania i do grania</h2><p>Omnis Brown to klawiatura do tańca pisania i do różańca grania.</p><p>Oczaruje Cię wygodnym rozmiarem, ale tak naprawdę pokochasz ją za boczną sekcję numeryczną. Niektórzy mogą powiedzieć, że to niepotrzebny bajer, ale tych kilka przycisków ułatwi Ci pracę z tabelkami i szybkie obliczenia. A kiedy zamkniesz swój home office i przesiądziesz się w tryb twórczo-rozrywkowy, ustawisz z ich pomocą własne makra i skróty klawiszowe.</p><p>Omnis Brown to pełnowymiarowa klawiatura mechaniczna z aluminiowym topem. Zaprojektowaliśmy ją w taki sposób, aby bez zarzutu wspierała Cię w każdym zadaniu – bez odkształceń i zarysowań. Poza tym stabilnie trzyma się biurka i nie przesuwa się nawet podczas intensywnej pracy.</p><h2>Uniwersalne przełączniki Kailh Brown</h2><p>Omnis Brown to uniwersalna klawiatura do pracy i rozrywki. Pod przyciskami ma switche Kailh Brown. Nie zawiodą Cię w żadnym z codziennych questów – zarówno w home office, jak i poza nim.</p><p>Kailh Brown to przełączniki typu „tactile”. Dobrze radzą sobie w sytuacjach, które wymagają płynnych i subtelnych ruchów. Są też wytrzymałe – ich żywotność szacowana jest na poziomie aż 50 mln kliknięć (a dzięki funkcji N-Key Rollover każde z nich zostanie zarejestrowane i wykonane). Do tego brzmi przyjemnie cicho. Przypuszczamy, że znajdzie swoich fanów wśród osób, które często do późna korzystają z klawiatury (i wśród ich współlokatorów).</p><h2>Sajonara, wytarte klawisze!</h2><p>Omnis Brown to nie jest francuski piesek, którego można tylko delikatnie głaskać. Z tą klawiaturą możesz godzinami pracować, tworzyć i bawić się bez spiny, że za chwilę zetrzesz przyciski. Po miesiącach intensywnego klikania każdy z nich będzie wciąż wyglądał jak nowy.</p><p>To zasługa wytrzymałych „keycapów”, które wykonaliśmy z materiału PBT w technologii Double Shot. W trakcie tego procesu do formy klawisza wstrzykuje się dwa rodzaje wytrzymałego i odpornego na ścieranie tworzywa. Dzięki temu nasze przyciski nie wymagają dodatkowego wykończenia (jak na przykład w przypadku malowanych nakładek). To prawdziwa tarcza, która chroni przed wytarciem i trzyma Twoje palce na miejscu.</p><h2>Bajer, któremu na którym się nie oprzesz</h2><p>Omnis Brown to klawiatura z bajerem, któremu się nie oprzesz – ale Twoje nadgarstki owszem.</p><p>Mamy na myśli wygodną podpórkę, na której możesz oprzeć dłonie. Jest świetną opcją, jeśli dużo klikasz albo zdarza Ci się trzymać klawiaturę na brzegu biurka. Podobno niektórzy używają jej też jako podkładki pod kubek, ale tego nie polecamy.</p><p>Dzięki magnetycznym mocowaniom podpórka jest łatwa w montażu i mocno trzyma się klawiatury. Jeśli wolisz, możesz ustawić ją w pewnej odległości od swojego Omnisa – dzięki szerokim gumowym nóżkom pozostanie stabilna w każdej pozycji.</p><h2>Rozkręć swoją własną imprezę</h2><p>Z Omnis Brown możesz błyskawicznie rozkręcić swoją własną imprezę albo ściszyć wkurzającego kolegę z pracy. Wystarczy tylko subtelny ruch palca i masz nieograniczoną władzę nad dźwiękiem (przycisk nieograniczonej władzy nad światem będzie pewnie w którejś z następnych wersji).</p><p>To zasługa szerokiej metalowej rolki do kontrolowania głośności, którą dodaliśmy na obudowie. Każdy jej ruch jest zaakcentowany wyczuwalnym skokiem, więc możesz precyzyjne ustawiać parametry bez odrywania oczu od monitora. Regulujesz głośność kręcąc nią, a wyciszasz wszystko jednym kliknięciem.</p><h2>Nazywam się RGB. ARGB</h2><p>Powiedzmy sobie szczerze – klawiatury bez podświetlenia wyglądają ok. Ale jeśli chcesz poklikać w ciemnościach, wyróżnić się z tłumu albo zrobić wrażenie na znajomych z forum, to sprzęt z ARGB jest idealnym wyborem.</p><p>Z Omnis Brown dopasujesz wygląd klawiatury do swojego centrum zarządzania światem. Podświetlisz każdy ze 104 przycisków na inny kolor, zmienisz barwę kluczowych klawiszy albo ustawisz jeden efekt dla całego panelu. Możesz zrobić to z pomocą dołączonego oprogramowania albo z poziomu klawiatury – bez instalacji softu.</p><p>Być może niektórzy powiedzą, że jest niepotrzebnym gadżetem (zawsze możesz wyłączyć tę opcję)... Ale jeśli lubisz bawić się designem i raz na jakiś czas zmienić wygląd swojego biurka, to podświetlenie ARGB Cię zachwyci.</p><h2>Dwustopniowe nóżki</h2><p>Żeby wygodnie Ci się klikało, na spodzie Omnis Brown ukryliśmy dwustopniowe nóżki. Dzięki nim masz możliwość ustawienia klawiatury pod wybranym kątem – tak, jak jest Ci najwygodniej.</p><h2>Kilka sposobów na przewód</h2><p>Obudowa klawiatury Omnis Brown pozwala na poprowadzenie kabla w jednym z trzech kierunków. Dzięki temu masz możliwość lepszego wykorzystania przestrzeni na biurku.</p><p>To zasługa odpinanego przewodu i trzech specjalnie przygotowanych kanałów na spodzie klawiatury. Każdy z nich pozwala ułożyć kabel w wygodnej pozycji – na przykład bliżej przelotek albo przy krawędzi blatu.</p><h2>Wszystko pod kontrolą</h2><p>Lubisz mieć wszystko pod kontrolą? Z myślą o Tobie wyposażyliśmy Omnis Brown w funkcjonalne oprogramowanie. Pieszczotliwie mówimy o nim „God Mode”. Z jego wsparciem dopasujesz wszystkie ustawienia klawiatury do swoich potrzeb – zmienisz rodzaj podświetlenia ARGB, jego kolor, skonfigurujesz tryb działania wielu efektów i tworzenie profili. Jeśli zechcesz, możesz nawet tworzyć na niej własne makra.</p><article id=\"section-specyfication\" itemprop=\"description\"><h2>Cechy produktu:</h2><ul class=\"list-specification\"><li>Pełnowymiarowa klawiatura mechaniczna z blokiem numerycznym</li><li>Nowoczesny design</li><li>Konfigurowalne podświetlenie RGB</li><li>Wysoka trwałość</li><li>Magnetyczna podpórka pod nadgarstki</li><li>Metalowa rolka głośności</li><li>Przełączniki mechaniczne Kailh Brown</li><li>Trwałe keycapy PBT</li><li>Odłączany przewód</li><li>Dwustopniowe nóżki</li><li>Funkcja N-Key Rollover</li><li>Funkcjonalne oprogramowanie</li></ul><h2>Dane techniczne:</h2><ul class=\"list-specification\"><li><p>Rodzaj produktu</p><p>klawiatura</p></li><li><p>Typ klawiatury</p><p>mechaniczna</p></li><li><p>Kolor</p><p>czarny</p></li><li><p>Wymiary</p><p>453×210×45 mm</p></li><li><p>Liczba klawiszy</p><p>104</p></li><li><p>Rodzaj przełączników</p><p>Kailh Brown RGB</p></li><li><p>Kolor przełączników</p><p>brązowe</p></li><li><p>Materiał przycisków</p><p>PBT</p></li><li><p>Technologia wykonania przycisków</p><p>double shot</p></li><li><p>Rodzaj przycisków</p><p>czarny</p></li><li><p>Rodzaj podświetlenia</p><p>RGB</p></li><li><p>Łączność</p><p>USB (pozłacany),</p></li><li><p>Długość przewodu</p><p>1,8 m</p></li><li><p>Cechy charakterystyczne dla klawiatury</p><p>N-Key Rollover pełny<br/>Anti-ghosting pełny<br/>Programowalne makra tak<br/>Podpórka pod nadgarstki tak</p></li><li><p>Kompatybilność</p><p>Windows<br/>macOS<br/>Linux</p></li><li><p>Oprogramowanie</p><p>tak (opcjonalne)</p></li><li><p>Kompatybilność oprogramowania</p><p>Windows 10</p></li></ul></article>",
    "security_data": "<h2>Bezpieczeństwo</h2><ul class=\"list-specification\"><li><p>Producent</p><p>ENDORFY</p></li><li><p>Dane producenta</p><p>COOLING sp. z o.o., ul. Sokołowska 24, 05-806 Sokołów, kontakt@cooling.pl</p></li><li><p>Instrukcja bezpieczeństwa</p><p>Pobierz <a href=\"dok/instrukcja_bezpieczenstwa.pdf\">tutaj</a></p></li></ul>",
    "manufacturer_img": "galerie/producenci/endorfy.jpg",
    "images": [
        "galerie/k/klawiatura-endorfy-omnis-kail_51074.webp",
        "galerie/k/klawiatura-endorfy-omnis-kail_51075.webp",
        "galerie/k/klawiatura-endorfy-omnis-kail_51076.webp",
        "galerie/k/klawiatura-endorfy-omnis-kail_51077.webp",
        "galerie/k/klawiatura-endorfy-omnis-kail_51078.webp",
        "galerie/k/klawiatura-endorfy-omnis-kail_51079.webp",
        "galerie/k/klawiatura-endorfy-omnis-kail_51080.webp",
        "galerie/k/klawiatura-endorfy-omnis-kail_51081.webp",
        "galerie/k/klawiatura-endorfy-omnis-kail_51082.webp",
        "galerie/k/klawiatura-endorfy-omnis-kail_51083.webp",
        "galerie/k/klawiatura-endorfy-omnis-kail_51084.webp",
        "galerie/k/klawiatura-endorfy-omnis-kail_51085.webp",
        "galerie/k/klawiatura-endorfy-omnis-kail_51086.webp",
        "galerie/k/klawiatura-endorfy-omnis-kail_51087.webp",
        "galerie/k/klawiatura-endorfy-omnis-kail_51088.webp",
        "galerie/k/klawiatura-endorfy-omnis-kail_51089.webp",
        "galerie/k/klawiatura-endorfy-omnis-kail_51074.webp",
        "galerie/k/klawiatura-endorfy-omnis-kail_51075.webp",
        "galerie/k/klawiatura-endorfy-omnis-kail_51076.webp",
        "galerie/k/klawiatura-endorfy-omnis-kail_51077.webp",
        "galerie/k/klawiatura-endorfy-omnis-kail_51078.webp",
        "galerie/k/klawiatura-endorfy-omnis-kail_51079.webp",
        "galerie/k/klawiatura-endorfy-omnis-kail_51080.webp",
        "galerie/k/klawiatura-endorfy-omnis-kail_51081.webp",
        "galerie/k/klawiatura-endorfy-omnis-kail_51082.webp",
        "galerie/k/klawiatura-endorfy-omnis-kail_51083.webp",
        "galerie/k/klawiatura-endorfy-omnis-kail_51084.webp",
        "galerie/k/klawiatura-endorfy-omnis-kail_51085.webp",
        "galerie/k/klawiatura-endorfy-omnis-kail_51086.webp",
        "galerie/k/klawiatura-endorfy-omnis-kail_51087.webp",
        "galerie/k/klawiatura-endorfy-omnis-kail_51088.webp",
        "galerie/k/klawiatura-endorfy-omnis-kail_51089.webp"
    ]
}